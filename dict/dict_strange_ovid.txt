abdō, -ere, -didī, -ditum: cēlō, in locum sēcrētum condō.

abscindō, -ere, -scidī, -scissum: vī disiungō.

Acastus, -ī, m.: Lāudamīae pater.

accipiter, -tris, m.: avis rapāx.

Accius, Accī, m.: poēta tragicus Latīnus: A.V.C. DCX flōruit.

accommodō, -āre, -āvī, -ātum: aptō.

Achillēs, -is, m.: Graecōrum quī ad Trōiam pugnābant fortissimus.

aciēs, -ēī, f.: mīlitēs ad pugnam īnstrūctī.

āctor, -tōris, m.: is quī (bovēs) agit.

acūtus, -a, -um: ācer, nōn obtūsus.

adamās, -antis, m.: gemma dūritiā praestantī.

adedō, -ere, -ēdī, -ēsum: omnīnō edō.

adhibeō, -ēre, -hibuī, -hibitum: aliquem vel aliquid ad aliquam rem sūmō, admoveō. (habeō.)

adipīscor, -ī, -eptus sum: adquīrō.

admittō, -ere, -mīsī, -missum: ineundī cōpiam dō.

admonitus, -ūs, m.: āctus monendī.

adnuō, -ere, -nuī, -nūtum: capitis nūtū assentior.

adsternō, -ere, -strāvī, -strātum: humī iuxtā aliquid iaciō.

Aeacidēs, -ae, m.: Achillēs, Aeacī nepōs.

aedēs, -is, f.: templum, fānum.

Aenēius, -a, -um: ad Aenēam pertinēns.

aequālis, -e: quī parī aetāte est.

aequor, -oris, n.: mare.

aequoreus, -a, -um: ad aequor pertinēns.

āerius, -a, -um: ad āera pertinēns; altus.

Aesonius, -ī, m.: Aesonis fīlius, Iāsōn.

aetās, -ātis, f.: vītae tempus vel spatium.

aeternitās, -ātis, f.: tempus fīne carēns.

Aetnaeus, -a, -um: ad Aetnam, montem Siciliae, pertinēns.

aevum, -ī, n.: aetās.

agitō, -āre, -āvī, -ātum: saepe aut vehementer agō, iactō.

agrestis, -e: ad agrōs pertinēns: incultus.

aiō: *vb. dēfectīvum,* dīcō, assentior.

albeō, -ēre: albus sum.

Albula, -ae, f.: nōmen prīscum Tiberis.

Alcīdēs, -ae, m.: Herculēs, Alceī nepōs.

āles, -itis, m.: quī ālās habet : avis.

almus, -a, -um: quī alit vel nūtrit: benignus.

alō, -ere, aluī, alitum: nūtriō, ēducō, augeō.

altāria, -ium, n.: āra.

alteruter, -tra, -trum: alter ē duōbus.

alumnus, -ī, m.: is quī alitur.

amarantus, -ī, m.: herba semper revirēscēns.

ambigitur: *ūsi impersōnālī,* in quaestiōnem vocātur, in dubiō est.

ambiō, -īre, -iī, -ītum: circumeō, cingō.

ambitiō, -ōnis, f.: fāmae vel honōris cupīdō.

āmēns, -entis, adj.: mente carēns, īnsānus.

amnis, -is, m.: flūmen, fluvius.

amplexus, -ūs, m.: āctus amplectendī alicui bracchia circumdandī.

ancilla, -ae, f.: famula, serva.

Anna, -ae, f.: Dīdōnis vel Elissae soror.

Anticyra, -ae, f.: urbs Graeciae ubi nāscēbātur herba elleborus vel vērātrum, remedium īnsāniae.

anus, -ūs, f.: mulier aetāte prōvecta.

Āonius, -a, -um: Āoniae incola, imprīmīs Mūsa.

aper, -rī, m.: sūs ferus.

Apollō, -inis, m.: deus mūsicae et poēticae.

appellō, -ere, -pulī, -pulsum: (nāvem) adigō.

applicō, -āre, -āvī, -ātum: adigō, appellō.

aquila, -ae, f.: avium rapācium generōsissima.

Arātus, -ī, m.: poēta Graecus: A.V.C. D flōruit: dē caelō sīderibusque scrīpsit.

arbitrium, -ī, n.: iūs potestāsque alicuius reī faciendae.

arctos, -ī, f.: (1) sīdus quod ursam vel Septentriōnēs vocant. (2) regiō septentriōnālis.

Ardea, -ae, f.: oppidum Latīnum.

ārea, -ae, f.: (1) Iocus pūrus, h.e. aedificiīs carēns. (2) locus frūgibus terendīs.

Arethūsa, -ae, f.: nympha, quae fontī Syrācūsīs praesidēbat.

Argō, -ūs, f.: nāvis quae prīma trāns mare cucurrit.

Argolicus, -a, -um: Argīs nātus: Graecus.

arguō, -ere, arguī, argūtum: probō: accūsō.

āridus, -a, -um: siccus, ūmōre carēns.

arista, -ae, f.: saeta quaedam, quae in spīcā frūmentī nāscitur.

arundineus, -a, -um: ad arundinem pertinēns: arundinibus plēnus: ex arundine factus.

arundō, -inis, f.: calamus, canna.

arvum, -ī, n.: ager: terra quae arātur.

Āscraeus, -ī, m.: Āscrae, urbis Boeōticae, incola: imprīmīs Hesiodus, poēta Graecus.

aspergō, -inis, f.: aqua aspersa.

aspergō, -ere, -spersī, -spersum: in vel ad aliquid spargō.

assiduus, -a, -um: continuus: sēdulus. (ad, sedeō.)

astringō, -ere, -strīnxī, -strictum: artē vel firme vinciō.

astrum, -ī, n.: stēlla, sīdus.

attenuō, -āre, -āvī, -ātum: tenuem faciō, dēminuō.

auctor, -tōris, m.: is quī aliquid suādet vel incipit.

augurium, -ī, n.: ōmen: dīvīnātiō reī futūrae. (avis.)

Augustus, -ī, m.: Caesar, imperātor Rōmānōrum.

Ausonia, -ae, f.: Italia.

Ausonis, -idis, f. adj.: ad Ausoniam pertinēns.

auspex, -icis, m.: (1) is quī avibus spectandīs rēs futūrās praedīcit. (2) is quī alicuius reī faciendae auctor est.

ausum, -ī, n.: facinus audāx.

Aventīnus, -ī, m.: ūnus ē septem Rōmae montibus.

avidus, -a, -um: cupidus, rapāx.

avus, -ī, m.: pater patris.

axis, -is, m.: caelī media pars: polus.

bacchor, -ārī, -ātus sum: Bacchō plēnus sum: impetū īnsānō feror.

barbaria, -ae, f.: gēns fera vel inculta.

basis, -is, f.: lapis quadrātus, quī statuam sustinet.

Battiadēs. -ae, m.: ex Battī genere ortus: imprīmīs, Callimachus, poēta Graecus, quī A.V.C. D flōruit.

bēlua, -ae, f.: animal vel bēstia immānī corpore, e.g. elephās.

bīnī, -ae, -a: (1) numerāle distribūtīvum: ūnī cuique duo: (2) duo.

blandior, -īrī, -ītus sum: adūlor, arrīdeō: e.g. canis caudā agitātā dominō blandītur.

blandus, -a, -um: quī blandītur: rīdēns.

Boreās, -ae, m.: ventus ē regiōne septentriōnālī ortus.

brūmālis, -e: hībernus.

bustum, -ī, n.: rogus vel pyra ubi corpora mortuōrum combūruntur.

caedēs, -is, f.: āctus caedendī vel occīdendī.

caenum, -ī, n.: lutum, id quod in viīs post imbrem est.

caeruleus, -a, -um: eō colōre quō caelum serēnum est.

Caesar, -aris, m.: C. Iūlius Caesar Octāviānus Augustus, prīmus Rōmānōrum imperātor: obiit annō post Chrīstum nātum tertiō decimō.

caespes, -itis, m.: segmentum solī herbōsī.

calathus, -ī, m.: vās ē vīminibus vel rāmīs lentīs textum.

caleō, -ēre: calidus sum: id quod calet, nōn frīget.

calor, -ōris, m.: status ēius quod calet (q.v.).

caltha, -ae, f.: genus violae, colōre lūteō.

cāneō, -ēre: cānus vel albus sum.

canna, -ae, f.: calamus, arundō.

capella, -ae, f.: capra nōndum adulta.

capillus, -ī, m.: crīnēs, id quod in capite gignitur.

Capitōlia, -ōrum, n.: templum Iovis Optimī Maximī quod erat in monte Capitōlīnō.

carīna, -ae, f.: ima pars nāvis: nāvis ipsa.

carpō, -ere, carpsī, carptum: (flōrēs) legō: (viam) eō.

cārus, -a, -um: dīlēctus, amātus.

casa, -ae, f.: domus humilis, magnitūdine parvā.

casia, -ae, f.: herba quaedam odōrāta.

Castalia, -ae, f.: fōns in monte Parnassō Mūsīs Apollinīque sacer.

castus, -a, -um: pūrus.

cāsus, -ūs, m.: āctus cadendī: fors.

catulus, -ī, m.: ferae prōgeniēs nōn diū nāta.

Cecropidae, -ārum, m.: Athēniēnsēs.

cēdō, -ere, cessī, cessum: (alicui) locum dō.

Celer, -eris, m.: equitibus Rōmānīs tempore Rōmulī praefectus.

Celeus, -eī, m.: Eleusīnōrum rēx.

celsus, -a, -um: altus, sublīmis.

cēra, -ae, f.:

Cereālis, -e: ad Cererem pertinēns.

Cerēs, -eris, f.: dea agrī cultūrae fautrīx.

cessō, -āre, -āvī, -ātum: ā labōre requiēscō: moror.

Cēȳx, Cēȳcis, m.: hērōs quīdam in avem aquāticam versus.

charta, -ae, f.: id in quō scrībitur: papȳrus.

chorda, -ae, f.: fūniculus in īnstrūmentō mūsicō, quod Latīnē fidēs, Graecē lyra dīcitur.

chorus, -ī, m.: cohors, caterva, turba.

Cimber, -bra, -brum: ad Cimbrōs, gentem Germānicam, pertinēns.

cinis, -eris, c.: id quod igne exstīnctō reliquum est.

Circus, -ī, m.: locus ubi fīunt equōrum certāmina.

Circus Maximus: Rōmae iuxtā Tiberim.

citus, -a, -um: celer, rapidus.

clam, adv.: sēcrētō, occultō, nōn apertē.

clāva, -ae, f.: rāmus in fūstem vel baculum fōrmātus.

clāviger, -a, -um: quī clāvam gerit.

clāvus, -ī, m.: margō togae aut tunicae purpureō colōre.

cliēns, -entis, m.: quī sē ad potentiōrem aliquem applicat, ut ēius patrōciniō dēfendātur. Cīvis nōn omnīnō līber: is quī in manū vel potestāte dominī est.

clipeus, -ī, m.: scūtum rotundum.

coāgulum, -ī, n.: id quod ad lac coāgulandum adhibētur.

cōgnātus, -a, -um: propinquus: quī eiusdem gentis est.

cōgō, -ere, coēgī, coāctum: invītum aliquem vī impellō.

collabefactō, -āre, -āvī: aliquid ita agitō, ut cadat aut vacillet.

Collātia, -ae, f.: oppidum Latīnum, ā quō Collātīnus dictus est.

collūceō, -ēre, -lūxī: splendeō, niteō. (lūx.)

columba, -ae, f.: avis turturī cōgnāta.

coma, -ae, f.: capillī: folia.

comperiō, -īre, -perī, -pertum: cognōscō, inveniō.

compes, -pedis, m.: vinculum, quō pedēs vinciuntur.

compescō, -ere, -pescuī: cohibeō, coerceō, refrēnō.

concitus, -a, -um: citus, commōtus.

concors, -cordis, adj.: ūnanimus. (cor.)

cōnferō, -ferre, -tulī, collātum: in ūnum ferō: (arma) committō.

coniugium, -ī, n.: mātrimōnium.

coniūnx, -iugis, c.: marītus: uxor.

cōnscius, -a, -um: quī idem scit.

cōnserō, -ere, -sēvī, -situm: nūllā nōn parte serō.

cōnsors, -sortis, adj.: quī eandem sortem habet, e.g. marītus, uxor, frāter, soror.

cōnsul, -sulis, m.: summus apud Rōmānōs magistrātus.

contemnō, -ere, -tempsī, -temptum: parvī aestimō, dēspiciō.

contingō, -ere, -tigī, -tāctum: adveniō, cōnsequor: accidō. (tangō.)

convalēscō, -ere, -valuī: vīrēs (ē morbō) recipiō.

cōnūbium, -ī, n.: mātrimōnium.

convenit: *ūsū impersōnālī,* dē aliquā rē cōnsēnsus fit.

cor, cordis, n.: sanguinis sēdēs.

cortex, -icis, m.: pars arboris exterior.

cothurnus, -ī, m.: calceus solō crassō, quō ūtēbantur apud Graecōs histriōnēs tragicī.

Cremera, -ae, f.: flūmen in agrō Vēientī.

crepusculum, -ī, n.: ‘quod tū nec tenebrās nec possīs dīcere lūcem.’

crīmen, -inis, n.: id quod accūsātur.

crīnis, -is, m.: coma, capillus.

Croesus, -ī, m.: rēx Lȳdiae, A.V.C. CC.

cruor, -ōris, m.: sanguis.

cubō, -āre, cubuī, cubitum: in lectum mē iaciō.

culpa, -ae, f.: peccātum, id quod poenā vel reprehēnsiōne dignum est.

cultus, -a, -um: ōrnātus. (colō eō.)

cūnae, -ārum, f.: lectulus, in quō īnfantēs dormiunt.

Cupīdō, -inis, m.: deus amōris.

cupīdō, -inis, f.: affectus animī aliquid vehementer cupientis.

cūra, -ae, f.: sollicitūdō: studium: id quod cūrāmus.

Curēs, -ium, m.: oppidum agrī Sabīnī.

Cūria, -ae, f.: locus in Forō Rōmānō, ubi senātus conveniēbat.

Cynthia, -ae, f.: Diāna, Artemis, Phoebē.

dapēs (-um), f.: epulae: cēna magnificentior.

dēbilitō, -āre, -āvī, -ātum: dēbilem vel invalidum reddō.

decet, -ēre, decuit: *vb. impers.,* decōrum vel aptum est.

dēcipiō, -ere, -cēpī, -ceptum: fallō, fraudō, dolō circumveniō.

dēcolor, -ōris, adj.: quī colōrem suum āmīsit.

dēcutiō, -ere, -cussī, -cussum: ictū dēiciō, dēpellō.

dēgravō, -āre, -āvī, -ātum: dēprimō.

dēlectō, -āre, -āvī, -ātum: placeō, iuvō, voluptāte moveō.

dēmō, -ere, dēmpsī, dēmptum: dētrahō, auferō.

dēplōrō, -āre, -āvī, -ātum: dēfleō, lāmentor, valdē maereō.

dēprecor, -ārī, -ātus sum: vehementer ōrō nē quid malī fīat.

dēsinō, -ere, -siī, -situm: cessō: fīnem agendī faciō.

dēstringō, -ere, -strīnxī, -strictum: gladium ē vāgīnā trahō.

dēterior, -ius: pēior.

Diāna, Diānae, f.: Apollinis soror, dea vēnātrīx.

Dīdō, -ōnis, f.: rēgīna Carthāginis; etiam Elissa vocātur.

dīdūcō, -ere, -dūxī, -ductum: in contrāriās partēs dūcō.

dīgerō, -ere, -gessī, -gestum: in ōrdine pōnō, distribuō.

dignor, -ārī, -ātus sum: nōn indignum putō.

dīligō, -ere, -lēxī, -lēctum: amō, in numerō amīcōrum habeō.

dīruō, -ere, -ruī, -rutum: ēvertō, tōtā ruīnā dēiciō.

Dīs, Dītis, m.: īnferōrum rēx, Plūtō.

discursus, -ūs, m.: āctus hūc illūc currendī.

disiciō, -ere, -iēcī, -iectum: in dīversās partēs iaciō.

dissipō, -āre, -āvī, -ātum: in dīversās partēs agō.

diurnus, -a, -um: ad diem pertinēns.

Dolōn, -ōnis, m.: speculātor quīdam Trōiānus.

dolor, -ōris, m.: īra, trīstitia, vel animī affectus ex hīs mīxtus.

dubitō, -āre, -āvī, -ātum: animō in contrāriās partēs trahor.

dubius, -a, -um: quī dubitat: quod dubitātur.

dūrō, -āre, -āvī, -ātum: maneō, diuturnus sum.

ebur, -oris, n.: id quod ē dente elephantī fit.

edāx, -ācis, adj.: quī semper vel avidē edit.

ēditus, -a, -um: ortus, nātus.

ēdō, -ere, -didī, -ditum: prōferō, ēmittō.

effectus, -ūs, m.: id quod ex aliquā rē fit vel efficitur.

egeō, -ēre, -uī: reī alicuius inopiā labōrō: necessārium aliquid nōn habeō.

elegus, -ī, m.: versus elegīacus.

Eleusin, -īnis, f.: urbs Atticae.

ēligō, -ere, 1ēgī, -lēctum: ē plūribus rēbus ūnam capiō.

Elissa, -ae, f.: Dīdō.

ēloquium, -ī, n.: cōpia vel facultās dīcendī.

ēmētior, -īrī, -mēnsus sum: ad extrēmum mētior: (viam) ūsque ad fīnem eō.

Ennius, -ī, m.: poēta Latīnus: flōruit A.V.C. DL.

ēnsis, -is, m.: gladius.

Ēōus, -a, -um: quī in regiōne orientālī est.

epulae, -ārum, f.: cēna magnificentius īnstrūcta: convīvium.

ērigō, -ere, -rēxī, -rēctum: ēlevō, tollō. (regō.)

ērudiō, -īre, -īvī, -ītum: aliquem ē rudī vel incultō doctum faciō: ēducō.

Erythēa, -ae, f.: īnsula in sinū Gādītānō.

Erythēis, -idis, adj.: Erythēae incola.

Eurus, -ī, m.: ventus ex oriente flāns.

Euxīnus, -a, -um: ad Pontum vel Mare Nigrum pertinēns.

Ēvander, -drī, m.: rēx Arcadius, Tegeae incola.

ēvertō, -ere, -vertī, -versum: in statum contrārium vertō.

exarō, -āre, -āvī, -ātum: : scrībō.

excūsō, -āre, -āvī, -ātum: ā culpā pūrgō, absolvō.

exilium, -ī, n.: exulis condiciō.

exitium, -ī, n.: interitus, perniciēs, ruīna.

experior, -īrī, -pertus sum: experīmentum faciō.

exsanguis, -e: sanguine carēns.

exsistō, -ere, -stitī: prōdeō, exeō.

extendō, -ere, -tendī, -tentum | -tēnsum: in exteriōrem partem tendō vel trahō.

exul, -ulis, m.: ē patriā ēiectus.

faciēs, -ēī, f.: ōs, voltus: fōrma vel speciēs externa alicuius reī.

faenum, -ī, n.: herba in pābulum ārefacta, quā equī vēscuntur.

fāgus, -ī, f.:

fallāx, -ācis, adj.: quī semper vel ex mōre fallit et dēcipit.

fallō, -ere, fefellī, falsum: dēcipiō: lateō.

falx, -cis, f.: ferrāmentum incurvum, quō frūgēs metuntur, arborēs putantur.

famula, -ae, f.: serva, ancilla.

fateor, -ērī, fassus sum: nōn negō: prae mē ferō.

fatīgātus, -a, -um: labōre cōnfectus, lassus, dēfessus.

faustus, -a, -um: fēlīx, fortūnātus, prosperus.

favilla, -ae, f.: cinis levior, quī igne exstīnctō remanet.

fera, -ae, f.: animal saevum, nōn mānsuētum.

feritās, -ātis, f.: nātūra ēius quī ferus est.

ferrum, -ī, n.: metallum ē quō fīunt gladiī, falcēs, etc.: gladius.

ferveō, -ēre, ferbuī | fervī: aestuō: fervet aqua cum igne coquitur.

festīnō, -āre, -āvī, -ātum: properō.

fētus, -ūs, m.: prōlēs, prōgeniēs: fīlius vel fīlia.

fētus, -a, -um: fētum habēns: quae parit: quī gignit.

fictilis, -e: quī fingitur: ē cērā vel argillā factus. (fingō.)

fīcus, -ī, f.:

fīlum, -ī, n.: quod ē lānā līnōve trahendō dūcitur.

fingō, -ere, fīnxī, fictum: fōrmō, exprimō: falsō narrō.

flāvus, -a, -um: eō colōre quō messis mātūra.

flēbilis, -e: lacrimīs dignus vel plēnus: maestus, lūgubris.

fleō, -ēre, flēvī, flētum: lacrimās effundō.

flūctus, -ūs, m.: unda: maris agitātiō.

focus, -ī, m.: in focō est ignis quī domī ārdet.

folium, -ī, n.:

forent: =essent.

foris, -is, f.: iānua, porta.

formīdō, -āre, -āvī, -ātum: vehementer timeō.

fōrmōsus, -a, -um: quī pulchrā fōrmā est.

fors, -tis, f.: Fortūna: cāsus.

forsitan, adv.: fortasse.

fossor, -ōris, m.: is quī fodit.

fragor, -ōris, m.: sonitus magnus quī frangendō fit.

frāternus, -a, -um: ad frātrem pertinēns.

fraus, -dis, f.: dolus, īnsidiae.

fremō, -ere, fremuī: sonitum gravem ēdō: e.g. leō fremit.

frēnum, -ī, n.: id quō equōrum ōra coercentur.

frequēns, -ntis, adj.: crēber, assiduus, multus.

fretum, -ī, n.: angustiae maris: mare ipsum.

frīgidus, -a, -um: frīgus habēns, gelidus.

frīgus, -oris, n.: id quod calōrī contrārium est.

frōns, -dis, f.: folia, arboris coma.

frūgēs, -um, f.: ea quae terra gignit.

fugāx, -ācis, adj.: quī semper vel ex mōre suō fugit.

fulgur, -uris, n.: flamma ē nūbibus coruscāns, quae tonitrum praecēdit.

fulmen, -inis, n.: ignis aut lapis ārdēns, quī, dum tonat, in terram cadere dīcitur.

fulmineus, -a, -um: ad fulmen pertinēns.

fulvus, -a, -um: eō colōre quō leō est.

fundāmen, -inis, n.: pars īma aedificī, quā superior pars innītitur.

fūnereus, -a, -um: ad fūnus pertinēns.

fungor, -ī, fūnctus sum: efficiō quod mihi faciendum est.

fūnus, -eris, n.: exsequiae, rītus mortuōs sepeliendī: mors.

furiōsus, -a, -um: furēns: animī mōtū vehementī concitātus.

fūrtim, adv.: modō occultō et tardō. (fūr.)

Gallus, -ī, m.: vir Vergilī aequālis, rēbus cum mīlitāribus tum poēticīs praestāns.

gelidus, -a, -um: frīgidus: calōre carēns.

gemellus, -a, -um: geminus.

geminō, -āre, -āvī, -ātum: geminum faciō, duplicō.

gemitus, -ūs, m.: āctus gemendī: sonitus gravis quō trīstitia significātur.

gemma, -ae, f.: lapis pretiōsus.

gemō, -ere, -uī: sonum trīstem ēdō.

gena, -ae, f.: pars ōris hūmānī quae inter mālās oculōsque est.

gener, -ī, m.: fīliae marītus.

generōsus, -a, -um: bonō genere nātus: nōbilis.

genitor, -ōris, m.: pater, is quī gignit.

genitus, -a, -um, partic.: nātus, creātus. (gignō.)

gentīlis, -e: ad gentem pertinēns.

Germānicus, -ī, m.: Caesar Germānicus, Tiberī Caesaris fīlius adoptīvus.

Getae, -ārum, m.: gēns Scythica.

Geticus, -a, -um: ad Getās pertinēns.

gignō, -ere, genuī, genitum: prōcreō, generō.

glāns, -dis, f.: bāca quercūs, fāgī, aliārum arborum.

gracilis, -e: tenuis: subtīlis.

Graius, -a, -um: Graecus.

grandaevus, -a, -um: senior, aetāte prōvectus.

grānum, -ī, n.: sēmen frūmentī, trīticī, hordeī, racēmī.

gremium, -ī, n.: ea pars corporis quā mātrēs, dum sedent, līberōs excipiunt.

gustō, -āre, -āvī, -ātum: cibum lābrīs experior: paullum edō.

gutta, -ae, f.: minima pars aquae.

habēna, -ae, f.: id quō equī reguntur.

Haemonis, -idis, f.: mulier Thessalica.

Haemonius, -a, -um: Thessalicus.

Haemus, -ī, m.: montēs Thrāciī.

Halcyōn, -onis, f.: alcēdō; avis aquātica, in quam Halcyonē Cēȳcis uxor versa est.

Helicōn, -ōnis, m.: mōns Boeōtiae, Apollinī Mūsīsque sacer.

Henna, -ae, f.: urbs Siciliae.

herba, -ae, f.: viride illud quō vestītur humus.

Herculēs, -is, m.: Iove nātus, magnīs vīribus praeditus.

hērōs, -ōis, m.: sēmideus: is cui aut māter aut pater deus est.

Hesperius, -a, -um: ad Occidentem pertinēns.

hībernus, -a, -um: ad hiemem pertinēns.

hīrsūtus, -a, -um: saetīs aut crīnibus horridus, asper.

honōrātus, -a, -um: honōribus ōrnātus.

hospitium, -ī, n.: (1) āctus hospitēs vel advenās excipiendī. (2) domus, ubi hospitēs excipiuntur.

hostia, -ae, f.: victima, animal quod in sacrīs occīditur.

Hymēn, -enis, m.: deus quī nūptiīs praesidet.

Hymenaeus, -ī, m.: Hymēn.

iactō, -āre, -āvī, -ātum: iterum atque iterum iaciō.

iactūra, -ae, f.: quod nāvis levandae causā in mare iacitur: damnum.

īcō, -ere, īcī, ictum: percutiō.

Īdē, -ēs, f.: mōns Trōadis.

ignārus, -a, -um: nescius.

imāgō, -inis, f.: simulācrum, reī alicuius repraesentātiō.

immānis, -e: ingēns: saevus, importūnus.

immēnsus, -a, -um: ingēns: quī mēnsūram vel modum excēdit.

immītis, -e: nōn mītis, crūdēlis, quī sine misericordiā est.

immodicus, -a, -um: quī modum excēdit.

immolō, -āre, -āvī, -ātum: sacrificō: occīdō.

impediō, -īre, -pedīvī, -pedītum: coerceō: vinciō.

impellō, -ere, -pulī, -pulsum: in aliquam partem pellō vel agō.

impēnsa, -ae, f.: sūmptus, pecūnia in aliquid cōnsūmpta.

improbus, -a, -um: nōn probus, malus, scelerātus.

Īnachis, -idis, f.: ē gente Īnachī, rēgis Argolicī, orta.

inānis, -e: vacuus: vānus.

inassuētūs, -a, -um: nōn assuētus, īnsolitus.

incautus, -a, -um: nōn cautus, quī sibi cavēre nescit.

incumbō, -ere, -cubui, -cubitum: in aliquid innītor: operam dō.

Inda bēlua, -ae, f.: elephās.

indignor, -ārī, -ātus sum: indignum putō: aegrē ferō.

indocilis, -e: quī docērī nōn potest.

induō, -ere, -duī, -dūtum: corporī (vestem) circumdō.

Indus, -a, -um: ad Indiam pertinēns.

inermis, -e: quī arma nōn habet.

iners, inertis, adj.: cui nūlla artis cūra est, ignārus, piger.

īnfāmia, -ae, f.: dēdecus, turpitūdō.

īnfēlīx, -īcis, adj.: nōn fēlīx, īnfortūnātus: miser.

īnfula, -ae, f.: ōrnāmentum, quod sacerdōtis temporibus circumdatur.

ingeniōsus, -a, -um: arte vel ingeniō praestantī: sollers.

innītor, -ī, -nīsus | nīxus sum: in aliquā rē nītor, incumbō: sustineor.

inops, inopis, adj.: egēns, quī sine ope est.

īnsignis, -e: praeclārus, splendidus.

īnstō, -āre, -stitī: proximē aggredior: immineō.

intendō, -ere, -tendī, -tēnsum | -tentum: valdē tendō: dīrigō: arcum intendō cum sagittam ēmittō.

intermittō, -ere, -mīsī, -missum: in mediō opere cēssō.

intumēscō, -ere, -tumuī: tumidus fīō, turgēscō.

intus, adv.: intrā.

inultus, -a, -um: (sēnsū āctīvō) quī prō iniūriā acceptā poenās nōn sūmit : (sēnsū passīvō) quī prō iniūriā illātā poenās nōn dat.

inūtilis, -e: nōn ūtilis, ē quō nihil bonī vel commodī fit.

invigilō, -āre, -āvī, -ātum: in aliquā rē vigilō: nōn dormiō.

invītus, -a, -um: nōlēns.

īonius, -a, -um: ad mare Īonium pertinēns, quod inter mare Adriāticum et mare Siculum est.

(sub) Iove: h.e. sub caelō apertō.

irritus, -a, -um: inūtilis, vānus, nihil efficiēns.

Ismarius, -a, -um: ad Ismarum, montem Thrāciae, pertinēns.

iugālis, -e: ad nūptiās pertinēns.

iūgerum, -ī, n.: agrī mēnsūra, pedēs ducentōs quadrāgintā longa, centum vīgintī lāta.

Iugurthīnus, -a, -um: ad Iugurtham, Numidārum rēgem, pertinēns.

Iūlia templa, -ōrum, n.: templa dīvī Iūlī.

Iūnō, -ōnis, f.: Iovis uxor.

Iuppiter, Iovis, m.: deōrum rēx.

labō, -āre, -āvī, -ātum: vacillō, iam iam cāsūrus sum.

lacer, -a, -um: laniātus, lacerātus, scissus.

lacerna, -ae, f.: vestis exterior lānā crassiōre.

lacerō, -āre, -āvī, -ātum: vī scindō vel dīvellō.

lacertus, -ī, m.: pars bracchiī superior.

laevus, -a, -um: sinister.

lāmmina, -ae, f.: segmentum metallī tenuissimum.

lampas, -adis, f.: fax, taeda.

lāna, -ae, f.: tanquam crīnēs quī in tergō ovium gignuntur: id quod ex ovium vellere in ūsum vestium nētur.

Lār, Laris, m.: deus quī familiae Rōmānae praesidēbat.

lassus, -a, -um: fatīgātus.

lateō, -ēre, -uī: in locō abditō sum, nōn videor.

Laurēns, -entis, adj.: ad Laurentum, oppidum Latīnum, pertinēns.

laxus, -a, -um: nōn intentus, remissus.

lēctor, -tōris, m.: is quī librum legit.

lēgitimus, -a, -um: lēge cōnstitūtus.

lēna, -ae, f.: ea quae servās vēndit.

lēnis, -e: mollis, mītis.

lentus, -a, -um: quī facile flectitur: tardus.

levō, -āre, -āvī, -ātum: levem faciō: tollō.

lībrō, -āre, -āvī, -ātum: aequābilī mōtū agitō vel sustineō.

lībum, -ī, n.: placenta: genus cibī frūmentō, oleō, melle factum.

Libycus, -a, -um: ad Libyam vel Āfricam pertinēns.

līmen, -inis, n.: lapis in iānuā trānsversus, quī sub pedibus intrantium est.

līmōsus, -a, -um: līmō vel caenō plēnus.

linter, -tris, f.: nāvicula, cumba.

līnum, -ī, n.: herba quae in ūsum vestium nētur.

liquefaciō, -ere, -fēcī, -factum: liquidum faciō.

liquēscō, -ere, licuī: liquidus fīō.

līs, lītis, f.: contrōversia, rixa, contentiō.

lituus, -ī, m.: tuba incurva.

līvor, -ōris, m.: invidia.

lūcidus, -a, -um: lūce plēnus: illūstris.

Lucrētia, -ae, f.: Collātīnī uxor.

Lucrētius, -ī, m.: poēta Latīnus: de Rērum Nātūrā A.V.C. DCXC scrīpsit.

lucrum, -ī, n.: quaestus, pecūniae incrēmentum vel auctiō.

lūctus, -ūs, m.: trīstitiae significātiō: lacrimae.

luō, -ere, luī: (poenās) dō vel solvō.

Lupercal, -is, n.: antrum sub Monte Palātīnō. (lupus.)

Lupercī, -ōrum, m.: sacerdōtēs apud Rōmānōs antīquī.

lupus, -ī, m.: fera rapāx: frēnum.

lūstrālis, -e: quī ā peccātīs pūrgat.

lūsus, -ūs, m.: āctus lūdendī: lūdus.

lūxuriō, -āre, -āvi, -ātum: herba multō imbre ūmēns nec falce resecta lūxuriat.

Lycōris, -idis, f.: Gallī amīca.

lympha, -ae, f.: aqua.

Lynceus, -eī, m.: Hypermnēstrae marītus.

lyricus, -a, -um: ad lyram pertinēns.

Lyrnēsis, -dis, f.: Lyrnēsī incola: imprīmīs Brīsēis.

mactō, -āre, -āvī, -ātum: (victimam) occīdō.

macula, -ae, f.: intervallum rētis rārīs fīlīs nexī.

madidus, -a, -um: nōn siccus, ūvidus, ūmēns.

Maenas, -adis, f.: fēmina Bacchō deō omnīnō dēdita.

Maeonidēs, -ae, m.: Maeoniae vel Lȳdiae fīlius, h.e. Homērus.

Maeōtis, -idis, f. adj.: ad palūdem Maeōticam pertinēns.

maereō, -ēre: dolōre vel trīstitiā afficior.

maestus, -a, -um: quī maeret, trīstis.

Magnus, -ī, m.: Cn. Pompēius Magnus, dux Rōmānus.

mālō, mālle, māluī: magis vel potius volō.

mandō, -āre, -āvī, -ātum: iubeō: committō.

manifestus, -a, -um: clārus, perspicuus.

mānsuētus, -a, -um: manibus assuēfactus: nōn ferus, lēnis, placidus.

margō, -inis, m.: extrēma alicuius reī ōra.

marītus, -ī, m.: is cui mulier nūpta est.

Marius, -ī, m.: Rōmānōrum dux clārissimus.

Mārs, Mārtis, m.: (1) deus bellōrum auctor. (2) studium aut fortūna bellī.

Mārtigena, -ae, m.: Mārtis fīlius.

mātrōna, -ae, f.: cīvis Rōmānī uxor.

Māvors, -ortis, m.: Mārs.

mel, mellis, n.: liquor dulcis ab apibus cōnfectus.

melilōtus, -ī, f.: herba odōrāta.

memorō, -āre, -āvī, -ātum: mentiōnem faciō, narrō.

Menandros, -ī, m.: poēta cōmicus Athēniēnsis: flōruit A.V.C. CCCCL.

mēnsūra, -ae, f.: modus, id quō aliquid mētīmur.

mentior, -īrī, -ītus sum: id dīcō quod nōn est.

meretrīx, -trīcis, f.: fēmina improba.

mergō, -ere, mersī, mersum: sub undās premō.

merum, -ī, n.: vīnum.

Metanīra, -ae, f.: Celeī uxor.

metuō, -ere, -uī: timeō, paveō.

metus, -ūs, m.: timor.

micō, -āre, micuī: crēbrō celerīque mōtū agitor: coruscō: e.g. stēlla micat.

mīlitia, -ae, f.: vīta mīlitāris.

mināx, -ācis, adj.: quī minātur vel sē nocitūrum praebet.

Minerva, -ae, f.: dea, artium sapientiaeque cultrīx.

ministrō, -āre, -āvī, -ātum: praebeō, offerō: īnserviō.

Mīnōs, Mīnōis, m.: rēx Crētēnsium prīmā mundī aetāte.

minuō, -ere, minuī, minūtum: minōrem faciō vel reddō.

mīrus, -a, -um: admīrandus.

mītēscō, -ere: mītis vel tener fīō.

mītigō, -āre, -āvī, -ātum: mītem faciō.

mitra, -ae, f.: capitis tegimentum gentium orientālium.

mōbilis, -e: quī facile movētur: īnstabilis.

modus, -ī, m.: via et ratiō quā aliquid fit: mēnsūra: carmina (quia sub aurium mēnsūram cadunt).

mōlēs, -is, f.: rēs magna et ponderis magnī.

mollis, -e: tener: nōn dūrus, nōn asper.

moror, -ārī, -ātus sum: cūnctor, cessō, tardō.

mēōrum, -ī, n.: bāca nigra, suāvissimō sapōre, autumnō mātūra.

mōs, mōris, m.: modus agendī ūsitātus : īnstitūtum: cōnsuētūdō.

mūgiō, -īre: mūgītum ēdō.

mūgītus, -ūs, m.: vōx boum.

mulceō, -ēre, mulsī, mulsum: manū lēniter tractō: lēniō vel molliō.

Mulciber, -berī, m.: Volcānus.

mūnus, -eris, n.: dōnum: officium.

mūrex, -icis, m.: concha ex quā purpura gignitur: fūcus purpureus.

mustum, -ī, n.: vīnum recēns, nōndum mātūrum.

mūtuus, -a, -um: reciprocus, in vicem pariter respondēns.

myrtus, -ī, f.: arbor humilis bācās suāveolentēs ferēns.

mysta | mystēs, -ae, m.: sacrōrum perītus: arcānīs sacrīs initiātus.

nancīscor, -cī, nactus sum: cāsū inveniō vel experior.

nātālis, -e: diēs nātālis est quō diē nātī sumus.

nāvita, -ae, m.: nauta. :

nectō, -ere, nexuī | nexi, nexum: ligō, iungō, plectō.

nemorōsus, -a, -um: arboribus plēnus. (nemus, n.)

neō, -ēre, nēvī, nētum:

nepōs, -ōtis, m.: fīlī aut fīliae fīlius.

Nestor, -toris, m.: rēx Pylius, Graecōrum Trōiam obsidentium nātū maximus.

nex, necis, f.: mors.

nimius, -a, -um: modum excēdēns, maior quam opus est.

niteō, -ēre, -uī: splendeō, fulgeō.

nītor, -ī, nīsus vel nīxus sum: valdē cōnor.

niveus, -a, -um: quī colōre nivis, h.e. albō, est.

notō, -āre, -āvī, -ātum: (oculīs) dēsignō, dēligō.

Nōtus, -ī, m.: ventus ē parte merīdiānā ortus.

novālis, -e: dē agrō dīcitur, quī nōn exercētur.

nūdō, -āre, -āvi, -ātum: nūdum faciō: (gladium) stringō.

nūdus, -a, -um: veste aut auxiliō carēns.

nūmen, -inis, n.: potentia dīvīna: deus ipse.

numerus, -ī, m.: in rē mūsicā vel poēticā certa mēnsūra; modus; carmen.

nurus, -ūs, f.: fīlī uxor.

oblīvīscor, -ī, oblītus sum: nōn meminī.

oborior, -īrī, -ortus sum: orior alicui invītō.

obruō, -ere, -ruī, -rutum: operiō, tegō, sepeliō.

obsistō, -ere, -stitī: obstō: mē alicui oppōnō.

obstipēscō, -ere, -stipuī: prae admīrātiōne aut metū vix movērī possum.

obtemperō, -āre, -āvī, -ātum: oboediō, pāreō.

occulō, -ere, -culuī, -cultum: operiō, abdō: in sēcrētum condō.

occupō, -āre, -āvī, -ātum: subitō capiō: incautum aliquem feriō vel adorior.

odōrātus, -a, -um: suāveolēns. (odor.)

officium, -ī, n.: id quod aliquis facere dēbet; dēbitum, mūnus.

olor, ōris, m.: cycnus, avis magna, albō colōre, aquārum incola.

operiō, -īre, -peruī, -pertum: tegō, cēlō.

opulentia, -ae, f.: dīvitiae, cōpia.

orbus, -a, -um: parentibus aut līberīs prīvātus.

ōrdior, -īrī, ōrsus sum: incipiō.

orīgō, -inis, f.: initium: id quō aliquid oritur vel esse coepit.

ortus, -ūs, m.: āctus oriendī vel surgendī: locus ubi Sōl oritur, Oriēns.

ōsculum, -ī, n.: signum amōris, quod ōribus coniūnctīs datur.

os, ossis, n.: pars solida et dūra membrī.

pactum, -ī, n.: id quod convenit.

Palātium, -ī, n.: mōns Palātīnus.

palātum, -ī, n.: superius ōris cavum, in quō gūstus est cibī.

Palēs, -is, f.: dea pāstōrum apud Italōs.

palla, -ae, f.: toga.

Pallas, -adis, f.: Minerva vel Athēna.

pallor, -ōris, m.: status ēius quī pallidus est: pallidī autem sunt mortuī.

palūstris, -e: ad palūdem pertinēns: palūs autem est locus ex terrā et aquā mixtus.

pandō, -ere, pandī, passum | pānsum: extendō: aperiō: solvō.

pār, paris, adj.: aequus.

Paris, -idis, m.: Priamī fīlius.

pariter, adv.: similī modō.

Parrhasis, -idis, f.: Arcadiae incola.

partus, -ūs, m.: āctus pariendī.

parum, adv.: minus iūstō; minus quam oportet.

patientia, -ae, f.: facultās patiendī.

patruus, -ī, m.: patris frāter.

paulātim, adv.: sēnsim, gradātim.

paveō, -ēre, pāvī: metuō, timeō.

pavidus, -a, -um: quī semper vel ex mōre suō pavet: pavēns.

pectō, -ere, pexī, pexum:

Pelasgus, -ī, m.: Iovis fīlius, gentis Argolicae auctor.

Penātēs, -ium, m.: dī domesticī: domus ipsa.

pendeō, -ēre, pependī: pōma dē arbore pendent.

pēnsum, -ī, n.: opus quod certō tempore faciendum est.

peregrīnus, -a, -um: exterus, aliēnus, advena.

perennis, -e: quī per annōs dūrat.

Pergamum, -ī, n.: Trōia, īlium

Pergama, -ōrum, n.: vidē Pergamum.

permulceō, -ēre, mulsī, -mulsum: tōtum mulceō.

perstō, -āre, -stitī: permaneō.

pervigilō, -āre, -āvī, -ātum: per tōtam noctem vigilō.

Phoebus, -ī, m.: Apollō.

Phrygius, -a, -um: ad Phrygiam pertinēns: Trōicus: Phrygia autem in Asiā est.

pietās, -ātis, f.: virtūs ēius quī pius est.

piger, -gra, -grum: ignāvus, quī nihil agit.

pignus, -oris, n.: id quod alterī quasi fideī firmāmentum datur.

pinguis, -e: crassus: fertilis.

pius, -a, -um: quī dēbita ergā deōs, parentēs, patriam solvit.

plangō, -ere, plānxī, plānctum: feriō, percutiō: pectus plangendō maerōrem ostendō.

plangor, -ōris, m.: sonitus quī plangendō fit.

planta, -ae, f.: īma pars pedis.

plausus, -ūs, m.: manuum in admīrātiōne collīsiō.

pluviālis, -e: ad pluviam vel imbrem pertinēns.

Poenus, -a, -um: Carthāginiēnsis; Āfer.

pollex, -icis, m.: ille digitus, quī cēterīs crassior est.

pontus, -ī, m.: mare.

Pontus, -ī, m.: Mare Euxīnum vel Nigrum.

pōpuleus, -a, -um: ad pōpulum pertinēns.

pōpulus, -ī, f.:

porrigō, -ere, -rēxī, -rēctum: prō-tendō.

positus, -ūs, m.: situs. (pōnō, vb.)

possideō, -ēre, -sēdī, -sessum: habeō, teneō.

postis, -is, m.: iānuae quasi columna.

post-modo, adv.: brevī tempore posteā.

potentia, -ae, f.: potestās, imperium. (possum, vb.)

praeceps, -cipitis, adj.: (prae, caput.)

praecingō, -ere, -cīnxī, -cīnctum: cingō, circumdō.

praecipitō, -āre, -āvī, ātum: praecipitem agō.

praepediō, -īre, -īvī, -ītum: impediō, cohibeō.

praestruō, -ere, -strūxī, -strūctum: ā fronte struō.

praeterquam, adv.: aut coniūnctiō excipiendī, nisi, praeter, exceptō.

praevius, -a, -um: quī in viā ante it.

prātum, -ī, n.: locus herbōsus, ubi pecora pāscuntur.

Priamidēs, -ae, m.: Priamī fīlius.

Priamus, -ī, m.: rēx Trōiānōrum.

prīscus, -a, -um: antīquus.

proavus, -ī, m.: avī pater.

prōcēdō, -ere, -cēssī, -cēssum: prōgredior.

prōcumbō, -ere, -cubuī, -cubitum: prōnus cadō vel iaceō.

prōdō, -ere, -didī, -ditum: aliquem inimīcīs perfidiōse dēdō.

profiteor, -ērī, -fessus sum: polliceor: prae mē ferō.

profugus, -a, -um: exul.

profundus, -a, -um: quī magnā deorsum altitūdine est.

prōlectō, -āre, -āvī, -ātum: voluptāte trahō, alliciō.

prōlēs, -is, f.: prōgeniēs, fīlius aut fīlia.

prōnus, -a, -um: praeceps: prōclīnātō capite cadēns vel iacēns.

properō, -āre, -āvī, -ātum: celeriter eō vel agō.

prōpōnō, -ere, -posuī, -positum: ā fronte pōnō.

prōstituō, -ere, -stituī, -stitūtum: palam collocō vēndendī causā.

prōsum, prōdesse, prōfuī: alicui commodō sum: ūtilis sum.

Prōtesilāus, -ī, m.: Lāudamīae marītus.

prōtinus, adv.: statim, continuō, sine morā.

pruīna, -ae, f.:

pudendus, -a, -um: cuius nōs pudēre oportet.

pudīcus, -a, -um: pudōre plēnus.

pudor, -ōris, m.: affectus animī quō ā rē turpī prohibēmur.

pulverulentus, -a, -um: pulvere plēnus vel sordidus.

pūrgō, -āre, -āvī, -ātum: pūrum faciō.

Pyladēs, -is, m.: vir Phōcēus, Orestis amīcus.

quaerō, -ere, quaesīvī, quaesītum: petō: rogō.

quantuluscunque, -acunque, -umcunque: quamvīs parvus.

quatiō, -ere, quassī, quassum: vehementer agitō.

queror, querī, questus sum: vōce dolōrem significō.

quiēs, -ētis, f.: tranquillitās: operis intermissiō: somnus.

quīlibet | quaelibet | quodlibet: prōn. et adj. indēf.: quemcunque vīs, quīvīs.

Quirīnus, -ī, m.: Mārs: Mārtis fīlius, Rōmulus.

Quirītēs, -ium, m.: cīvēs Rōmānī.

racēmus, -ī, m.: bāca quam vītis fert.

radiō, -āre, -āvī, -ātum: tanquam radiōs lūcis ēmittō: splendeō.

ratis, -is, f.: nāvis.

raucus, -a, -um: vōce gravī et asperā praeditus.

recēns, -ntis, adj.: nūper factus.

recessus, -ūs, m.: locus in partēs interiōrēs reductus.

recondō, -ere, -didī, -ditum: repōnō ubi vidērī nōn potest.

rēctor, -tōris, m.: is quī aliquid regit: nāvis gubernātor.

recurvus, -a, -um: curvus, reflexus.

reditus, -ūs, m.: āctus redeundī: id quod quotannīs redit, e.g. frūgēs, pecūnia.

redux, -ucis, adj.: quī redit.

referō, -ferre, rettulī, relātum: retrō ferō: iterum dīcō, canō.

rēgālis, -e: ad rēgem pertinēns.

regressus, -ūs, m.: reditus, āctus regrediendī.

rēmigium, -ī, n.: id quō nāvicula movētur.

renīdeō, -ēre: lūceō, refulgeō: hilarī voltū sum.

reor, rērī, ratus sum: putō, opīnor.

repercutiō, -ere, -cussī, -cussum: imāgō īnspicientis ē speculō repercutitur. :

requiēs, -ētis, f.: quiēs.

requiēscō, -ere, -quiēvī, -quiētum: ā labōre cēssō: quiētem agō.

resecō, -āre, -secuī, -sectum: ad vīvum secō: rescindō.

resistō, -ere, -stitī: gradum sistō: repugnō.

resolvō, -ere, -solvī, -solūtum: ā vinculō līberō.

restō, -āre, -stitī: remaneō.

rēte, -is, n.: plaga, laqueus, nexum quō ferae capiuntur.

retineō, -ēre, -tinuī, -tentum: ā prōgrediendō prohibeō.

revīvō, -ere, -vīxī, vīctum: in vītam redeō.

revocāmen, -inis, n.: id quod revocat.

Rhēsus, -ī, m.: dux Thrācum.

rigidus, -a, -um: quī flectī nōn potest.

rīte, adv.: solitō vel iūstō mōre.

rīvus, -ī, m.: parvum flūmen.

rubeō, -ēre, -uī: ruber sum.

ruber, -bra, -brum: eō colōre quō sanguis.

rubētum, -ī, n.: locus in quō rubī crēbrī gignuntur.

rubus, -ī, m.:

rūga, -ae, f.: sulcus quīdam quī in fronte senis fit.

rūgōsus, -a, -um: rūgīs plēnus.

ruīnōsus, -a, -um: ruīnā lāpsus, dīrutus.

rūpēs, -is, f.: saxum, scopulus.

rūricola, -ae, adj.: quī rūs incolit.

rutrum, -ī, n.: īnstrūmentum quō solum foditur vel ēruitur.

sapor, -ōris, m.:

sata, -ōrum, n.: ea quae sata sunt, frūgēs. (serō, vb.)

satus, -a, -um, partic. pass.: nātus, ortus. (serō, vb.)

scelerātus, -a, -um: pessimus, improbus. (scelus, n.)

scēptrum, -ī, n.: īnsigne rēgium.

scīlicet, adv.: sānē, profectō.

scindō, -ere, scidī, scissum: lacerō, vī dīvidō..

scopulus, -ī, m.: rūpēs angusta et abrupta.

Scythia, -ae, f.: regiō ā Pontō ūsque in partēs Boreālēs pertinēns.

Scythicus, -a, -um: ad Scythiam pertinēns.

secō, -āre, secuī, sectum: cultrō vel aliō ferrāmentō dīvidō.

sector, -ārī, -ātus sum: sequor inimīce.

sēcūrus, -a, -um: sine cūrā.

sēdēs, -is, f.: domus. (sedeō, vb.)

sēdulitās, -ātis, f.: studium labōrandī.

sēmibōs, sēmibovis, adj.: quī dīmidiā parte bōs est.

sēmivir, -a, -um, adj.: quī dīmidiā parte vir est.

senēscō, -ere: senex fī.

senīlis, -e: ad senem pertinēns.

sēnsus, -ūs, m.: āctus sentiendī.

sentiō, -īre, sēnsī, sēnsum: oculīs aut nāsō aut auribus percipiō.

seriēs, -ēī, f.: ōrdō continuātus.

serō, -ere, sēvī, satum:

servitium, -ī, n.: servī condiciō, servitūs.

siccus, -a, -um: āridus, ūmōre carēns.

Sichaeus, -ī, m.: vir Tyrius, Elissae marītus.

Siculus, -a, -um: ad Siciliam pertinēns.

sīdus, -eris, n.: astrum, caelī signum.

Sīgēius, -a, -um: ad Sīgēum, oppidum Trōadis, pertinēns.

silex, -icis, m.: lapis dūrissimus.

Silvia, -ae, f.: Rōmulī Remīque māter.

Simoīs, Simoentis, m.: fluvius Trōiānus.

simulō, -āre, -āvī, -ātum: verbīs aut āctīs efficiō ut id quod nōn est videātur esse.

singultus, -ūs, m.: sonitus frāctus dolōre labōrantis.

socer, -ī, m.: marītī aut uxōris pater.

sociālis, -e: ad socium vel convīvam pertinēns.

sodālis, -īis, m.: socius, comes.

solidus, -a, -um: nūllā parte cavus.

sollicitus, -a, -um: anxius, metū agitātus.

solum, -ī, n.: humus, terra.

solvō, -ere, solvī, solūtum: ē vinculīs līberō.

sonus, -ī, m.: sonitus.

Sophoclēus, -a, -um: ad Sophoclem, poētam tragicum Graecum, pertinēns. Sophocles autem A.V.C. CCC flōruit.

sopōrifer, -a, -um: sopōrem vel somnum indūcēns.

sospes, -itis, adj.: salvus, incolumis.

spargō, -ere, sparsī, sparsum: hūc illūc iaciō, agō.

spectātrīx, -īcis, f.: ea quae spectat.

spēlunca, -ae, f.: antrum, caverna.

sponte suā: ultrō, nōn coāctus.

stēlla, -ae, f.: sīdus, astrum.

sternō, -ere, strāvī, strātum: humum dēiciō.

stīpes, -itis, m.: truncus, pālus.

stipula, -ae, f.: culmus vel calamus frūmentī.

stirps, stirpis. f.: prōlēs, prōgeniēs, nātus vel nāta.

stīva, -ae, f.: ea pars arātrī quā regitur.

strāmen, -inis, n.: stipula ārida humī strāta. (sternō, vb.)

strēnuus, -a, -um: impiger, nōn ignāvus.

studium, -ī, n.: cupīdō, ardor animī.

stupeō, -ēre, -uī: stupidus sum: mente captus sum.

subsecō, -āre, -secuī, -sectum: īnfrā secō.

subsīdō, -ere, -sēdī, -sessum: paulātim dē rēctā dēcidō.

succiduus, -a, -um: subsīdēns. (cadō, vb.)

sūcus, -ī, m.: liquor quī est in herbīs:

sulcus, -ī, m.: quasi fossa, quam arandō facimus.

Sulmo, -ōnis, m.: oppidum Paelignōrum.

superstes, -stitis, adj.: quī aliīs mortuīs adhūc vīvit.

supersum, -esse, -fuī: superstes sum.

suspicor, -ārī, -ātus sum: nōn prō certō quidem habeō, sed ad opīnandum indūcor.

tabella, -ae, f.: tabula parva.

tābēscō, -ere, tābuī: liquēscō.

taeda, -ae, f.: fax, lampas.

Tagus, -ī, m.: flūmen Lūsītāniae aquīs auriferīs.

Tartara, -ōrum, n.: loca, ubi mortuī poenās dant.

Taurī, -ōrum, m.: locus Scythicus.

tegō, -ere, tēxī, tēctum: vēlō, operiō.

tellūs, -ūris, f.: terra.

tēlum, -ī, n.: id quod in pugnā ē manibus ēmittitur.

temerārius, -a, -um: quī incōnsultō in perīcula currit.

tendō, -ere, tetendī, tēnsum | tentum: (arcum) tendō, (cursum) tendō, magnō studiō eō.

tenuis, -e: nōn crassus, subtīlis.

tenuō, -āre, -āvī, -ātum : tenuem faciō.

tepeō, -ēre, -uī: modice vel vix caleō.

tepidus, -a, -um: quī tepet.

thalamus, -ī, m.: cubiculum nūptiāle.

Thēsēus, -a, -um: ad Thēseum, rēgem prīscum Atticae, pertinēns.

Thoāns, -antis: rēx Taurōrum.

Thrēicius, -a, -um: ad Thrāciam pertinēns.

thymum, -ī, n.: herba suāveolēns.

Tiberīnus, -ī, m.: deus, quī Tiberim fluvium cūrat.

Tiberis, -is, m.: fluvius, ad quem sita est Rōma.

Tibullus, -ī, m.: poēta elegīacus Latīnus: flōruit A.v.c. DCCXXX.

tingō, -ere, tīnxī, tīnctum: madefaciō, ūmōre imbuō: īnficiō.

titulus, -ī, m.: īnscrīptiō nōminis et rērum gestārum alicuius.

Tītyrus, -ī, m.: pāstor apud Vergilium.

tollō, -ere, sustulī, sublātum: auferō: ērigō.

tonitrus, -ūs, m.: fragor quī in caelō fit.

torpeō, -ēre, -uī: langueō, sēnsū mōtūque careō.

torus, -ī, m.: lectus nūptiālis.

trāiciō, -ere, -iēcī, -iectum: trānsfīgō.

trepidō, -āre, -āvī, -ātum: metū vel aliquā mentis perturbātiōne tremō.

trepidus, -a, -um: quī trepidat.

trinōdis, -e: trēs nōdōs habēns.

triumphō, -āre, -āvī, -ātum: dē aliquō victōriam reportō: triumphum agō.

Trivia, -ae, f.: Diāna quae in triviīs colitur.

tueor, -ērī, tuitus vel tūtus sum: servō.

tumeō, -ēre, -uī: turgeō; e.g. vēla nāvis ventō tument.

tumulus, -ī, m.: sepulcrum.

turba, -ae, f.: caterva, multitūdō.

turbidus, -a, -um: turbātus.

turbō, -āre, -āvī, -ātum: misceō, cōnfundō.

turpis, -e: inhonestus, foedus, indecōrus.

turris, -is, f.: aedificium in magnam altitūdinem ēditum.

tūs, tūris, n.:

Tūscus, -a, -um: ad Etrūriam pertinēns.

Typhōeus, -eōs, m.: mōnstrum terrā genitum, centum bracchiīs, ōre flammiferō. Bellō contrā deōs mōtō ā Iove fulmine ictus sub Aetnam, montem Siciliae, sepultus est. Cum autem Aetna flammās et saxa ārdentia ēvomeret, fāma erat Typhōea haec effundere.

Tyrius, -a, -um: ad Tyrum, urbem Phoenīciae, pertinēns.

Tyrrhēnus, -a, -um: Tūscus.

ūber, -eris, n.: mamma.

ūber, -eris, adj.: fēcundus, fertilis, ferāx.

ululātus, -ūs, m.: clāmor muliebris.

ulva, -ae, f.: herba palūstris.

unguis, -is, m.: corneum illud quod in extrēmīs digitīs gignitur.

urgeō, -ēre, ursī: impellō, prōpellō.

ūsque, adv.: semper.

ūsus, -ūs, m.: āctus ūtendī: ūtilitās.

ūva, -ae, f.:

ūvidus, -a, -um: nōn siccus, madidus, ūmidus.

vacat: *vb. imper.,* ab opere cessātur.

vacuus, -a, -um: inānis, nōn plēnus.

vadum, -ī, n.: aqua: fretum.

vāgiō, -īre, -iī, -ītum: clāmōrem īnfantilem ēdō.

valeō, -ēre, -uī: validus sum, vīrēs habeō.

Varrō, -ōnis, m.: poēta Latīnus, Ovidī aequālis.

vāstus, -a, -um: immānis et incultus.

vēlifer, -a, -um: vēlīs īnstrūctus.

vēlōciter, adv.: celeriter.

vēna, -ae, f.: per vēnās sanguis fluit.

vēnātus, -ūs, m.: āctus vēnandī vel ferās persequendī.

versō, -āre, -āvī, -ātum: saepe vertō.

vertex, -icis, m.: summum caput.

Vesta, -ae, f.: dea cui focus domesticus cūrae est.

vetustās, -ātis, f.: longum temporis spatium. (vetus, adj.)

vibrō, -āre, -āvī, -ātum: iactō, quatiō.

in vicēs: vicissim, alternīs.

viduus, -a, -um: aliquā rē carēns: imprīmīs quī uxōre aut quae marītō caret.

vigor, -ōris, m.: vīrēs.

vīlis, -e: quī nūllō pretiō aestimātur.

vīmen, -inis, n.: rāmulus flexibilis.

virga, -ae, f.: rāmulus vel surculus arboris: baculum.

virgultum, -ī, n.: locus virgīs cōnsitus.

viridis, -e: eō colōre quō frondēs sunt.

virtūs, -ūtis, f.: habitus virīlis: fortitūdō.

vitiōsus, -a, -um: vitiīs plēnus; mendōsus.

vitta, -ae, f.: īnfula, quā caput vincītur.

vitulus, -ī, m.: bōs nōndum adultus.

vōcālis, -e: magnā aut clārā vōce praeditus.

volgus, -ī, n.: plēbs, multitūdō hominum tenuiōrum.

voltus, -ūs, m.: ōs, faciēs.

volucer, -cris, -cre: quī volat: avis, āles.

volvō, -ere, volvī, volūtum: rota volvitur.

vōmer | vōmis, -eris, m.: ea pars arātrī quā sulcus ēruitur.

Xanthus, -ī, m.: Scamander, fluvius Trōadis.

Zephyrus, -ī, m.: ventus ex occidente ortus.
